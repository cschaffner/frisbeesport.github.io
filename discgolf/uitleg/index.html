---
layout: page
categories: discgolf
title: Wat is Disc Golf
---
Disc Golf is de frisbeevariant van golf. De speler moet een bepaald traject in zo min mogelijk worpen afleggen. Het doel is de polehole. Dit is een ronde metalen mand op een standaard. Boven de mand zijn loshangende kettingen aangebracht, die de schijf in de vlucht stoppen en in de mand doen belanden. Disc Golf wordt vaak gespeeld in een park, waar hindernissen zoals bomen en waterpartijen omzeild moeten worden.
Verschillende schijven voor verschillende situaties
Een Disc Golf speler kan in heel verschillende situaties terecht komen, die elk een heel andere aanpak behoeven. In het ene geval moet een grote afstand worden overbrugd, in een ander geval moet met een wijde boog om een boom heen worden gegooid.
Zoals de gewone golfspeler over meerdere clubs beschikt, kan de Disc Golf speler kiezen uit meerdere schijven, elk met specifieke vluchteigenschappen.
Disc Golf in Nederland

Disc Golf kun je overal in Nederland spelen. Op een aantal plaatsen zijn officiÃ«le poleholes beschikbaar. In het Roel Langerak park in Rotterdam en in het Park Oudegein in Nieuwegein vind je een 9 holes of 18 holes Disc Golf parcours. Op evenemententerrein 'Het Podium' in IJsselstein staan twee poleholes waar je je techniek kunt oefenen. Je kunt gratis van deze voorzieningen gebruik maken, op het moment dat het jou uitkomt. Daarnaast worden hier regelmatig Disc Golf activiteiten georganiseerd. Kijk in de agenda voor meer informatie.
Ook als er geen Disc Golf parcours bij je in de buurt is, kun je deze sport beoefenen. Kies gewoon een aantal objecten in bijvoorbeeld een park uit als doel en probeer deze in zo min mogelijk worpen te raken. Om een idee te geven: de eerste Disc Golf wedstrijd in Nederland werd ooit gespeeld op een parcours bestaande uit lantaarnpalen.
De NFB organiseert ook jaarlijks een Disc Golf competitie: de Lipton Disc Golf tour. Van september tot en met mei wordt er iedere eerste zaterdag van de maand een wedstrijddag ergens in Nederland georganiseerd. Daarvoor wordt gebruik gemaakt van parken in verschillende steden. Daar waar geen permanent Disc Golf parcours aanwezig is, wordt een tijdelijk parcours opgebouwd met verplaatsbare poleholes.