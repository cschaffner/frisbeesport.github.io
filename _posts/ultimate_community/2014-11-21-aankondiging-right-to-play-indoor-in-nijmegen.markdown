---
layout: post
title:  "Aankondiging Right To Play Indoor in Nijmegen"
date:   2014-11-21 21:32:04
categories: ultimate_community
author: Joris Looman
---
Op zondag 8 februari organiseren de BFrisBee2's wederom Right To Play Indoor, speciaal bedoeld voor de beginnende speler met minder dan anderhalf jaar ervaring. Het is de ideale manier om newbees hun eerste Ultimate- toernooi te laten spelen. Het toernooi wordt gehouden tussen 11.00u en 17.00u op het Universitair sportcentrum in Nijmegen. De indoor wedstrijden duren twintig minuten en er wordt 5-tegen-5 gespeeld. Per punt per team mag een ervaren speler meespelen. Voor iedere deelnemer ligt bovendien een bijzonder NFB-shirt klaar. Er is een mooie Spiritprijs en natuurlijk een prijs voor het winnende team.
 
Stel een team samen en schrijf je snel in. Omdat er twee velden beschikbaar zijn, kunnen er tot twaalf teams deelnemen. De kosten zijn 10,- en er is geen teamfee. Een deel van de playersfee wordt gedoneerd aan de Right To Play Foundation, een organisatie die sport in ontwikkelingslanden stimuleert en ondersteunt. Stuur een e-mail naar righttoplaynijmegen@gmail.com en hier kun je ook eventuele vragen stellen. De inschrijving sluit op 29 januari. Het speelschema wordt later bekend gemaakt.