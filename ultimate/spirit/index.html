layout: page
categories: ultimate
title: Spirit of the game
---
Snelheid, tactiek, atletisch vermogen en behendigheid zijn belangrijke elementen van alle onderdelen van de frisbeesport. De meeste frisbeespelers trainen daarom minstens één of twee keer per week. Net zo belangrijk zijn voor ons sportiviteit en fair-play. We noemen dit de Spirit of the Game, de houding van spelers ten aanzien van de sport :
respect voor je tegenstander
kennen van de spelregels
niet opzettelijk fouten maken
fair-play en sportiviteit
Door het uitgangspunt van de Spirit of the Game is een scheidsrechter niet nodig. Deze bestaat in de frisbeesport dan ook niet: zelfs bij de zeer intensieve teamsport Ultimate wordt zonder scheidsrechter gespeeld, tot en met tijdens de wedstrijden op een Europees of wereldkampioenschap. De spelers zijn zelf verantwoordelijk voor het verloop van het spel, oftewel binnen de frisbeesport heerst 'autoregulatie'. Als er door een speler een fout wordt begaan kan de tegenstander dit hardop melden en vervolgens gaan beide spelers kort in discussie over wat er is gebeurd. Als de fout bijvoorbeeld wordt toegegeven krijgt de benadeelde speler alsnog de schijf en mag verder spelen. Maar als er een verschil van mening is, gaat de schijf terug naar de vorige speler en wordt vanuit de vorige spelsituatie opnieuw en verder gespeeld.
Door de Spirit of the Game kun je je nooit achter een slechte scheidsrechter verschuilen. Je kunt binnen de frisbeesport alleen winnen als je werkelijk beter bent dan je tegenstander. Daarom is frisbee sport : sport zoals sport bedoeld is !